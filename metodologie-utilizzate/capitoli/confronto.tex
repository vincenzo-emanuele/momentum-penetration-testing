\phantomsection

\chapter{Introduzione}
\markboth{Introduzione}{}

\begin{citazione}
\end{citazione}
\newpage

\section{Confronto} { \setstretch{1.3}
L'utilizzo dei tool di simulazione per il Cloud risulta essere di fondamentale importanza in diversi ambiti. Tali strumenti, infatti, consentono ai ricercatori e ai progettisti delle infrastrutture di lavorare con un ambiente virtuale evitando i costi dovuti all'utilizzo di un'infrastruttura fisica. Nel corso degli anni diversi autori hanno presentato svariati lavori (\cite{mansouri2020cloud}, \cite{suryateja2016comparative}, \cite{abreu2020comparative}, \cite{khalil2017cloud}) in cui confrontano i simulatori disponibili evidenziandone le caratteristiche peculiari che ne guidano la scelta in uno specifico contesto. Di seguito verrà presentato un resoconto dei risultati dei confronti svolti dagli autori negli anni. 
Nell'ambito della presente trattazione si è interessati all'ottenimento di metriche relative al consumo energetico delle varie componenti del centro di calcolo, per cui si tenderà a prioritizzare caratteristiche relative all'accuratezza delle simulazioni.
\subsection{CloudSim ed estensioni}
CloudSim \cite{calheiros2011cloudsim} è uno dei simulatori più utilizzati dai ricercatori. Tale tool risulta essere completo ed estremamente estendibile e per tale ragione in letteratura sono stati proposti diversi simulatori basati su di esso. Tra le funzionalità fornite risulta utile annoverare la disponibilità di un motore di virtualizzazione che consente di creare e di gestire servizi di virtualizzazione su un nodo della rete e la possibilità di allocare i core della macchina in maniera \emph{space-shared} (la macchina viene partizionata in un insieme di core, ciascuno dei quali viene allocato ad un singolo job fino a quando non viene completato) e \emph{time-shared} (è possibile assegnare più di un job ad un core e ciascun job viene eseguito per un lasso di tempo fino a quando non ne viene scelto un altro) \cite{mansouri2020cloud}. 
\subsubsection{NetworkCloudSim}
NetworkCloudSim  \cite{garg2011networkcloudsim} fornisce diversi modelli di comunicazione come quello basato su messaggi, su pacchetti e su flussi. Fornisce, inoltre, una valutazione accurata dello \emph{scheduling} delle macchine del centro di calcolo. Infine, vi è la possibilità di ottenere un semplice modello energetico del centro di calcolo senza, tuttavia, un \emph{focus} dettagliato sull'efficienza energetica \cite{mansouri2020cloud}.
\subsubsection*{CloudAnalyst}
CloudAnalyst \cite{wickremasinghe2010cloudanalyst} semplifica il lavoro di simulazione mediante l'utilizzo di una semplice \emph{GUI}. Tra le funzionalità salienti di CloudAnalyst figura la possibilità di ottenere informazioni sulla posizione geografica degli utenti e dei centri di calcolo. Il simulatore mette, inoltre, a disposizione un insieme di metriche basate sul tempo di risposta e di elaborazione delle richieste. Non implementa, tuttavia, un modello di comunicazione TCP/IP completo e il supporto al modello energetico risulta essere limitato come nel caso di NetworkCloudSim \cite{mansouri2020cloud}. 
\subsubsection{EMUSim}
EMUSim \cite{calheiros2013emusim} integra un ambiente di emulazione ed uno di simulazione. L'ambiente di emulazione viene utilizzato per ottenere dati sul comportamento delle applicazioni che vengono eseguite grazie ai quali EMUSim costruisce un ambiente di simulazione. La presenza dell'ambiente di emulazione, tuttavia, pone forti vincoli sulla scalabilità e rende difficile l'utilizzo del simulatore nell'ambito di carichi di elevate dimensioni \cite{mansouri2020cloud}. 
\subsubsection*{CDOSim}
CDOSim \cite{fittkau2012cdosim} definisce un \emph{mapping} tra servizio erogato dal centro di calcolo e tipologia di macchina virtuale utilizzata, oltre che adottare una tecnica di \emph{scaling} che consiste nell'assegnare una nuova macchina virtuale nel momento in cui l'utilizzo della CPU supera una determinata soglia. Tale simulatore mette a disposizione un insieme di metriche dal punto di vista del client, dando la possiblità agli sviluppatori di confrontare diverse soluzioni in base a differenti parametri di deployment. Un'ultima caratteristica degna di nota riguarda la presenza di un modulo di benchmark che consente di rilevare l'impatto della scelta di una determinata architettura sulle prestazioni delle applicazioni. Il modello di comunicazione impiegato da CDOSim, tuttavia, risulta essere troppo semplicistico e presenta problemi nel caso di applicazioni su larga scala \cite{mansouri2020cloud}.  
\subsubsection*{TeachCloud}
TeachCloud \cite{jararweh2013teachcloud} nasce con l'obiettivo di essere un tool facilmente utilizzabile dagli studenti per svolgere esperienze pratiche nello studio del cloud computing, mediante una semplice interfaccia grafica che consente di costruire diverse architetture di rete oltre a quelle già fornite. Le limitazioni di tale simulatore derivano principalmente dagli obiettivi che esso si pone. Nascendo come tool prettamente accademico, infatti, non si adatta bene ad un utilizzo general purpose in quanto pecca di realismo su diversi aspetti. Ad esempio, il simulatore non tiene conto della possibile presenza di guasti nel centro di calcolo impedendo agli sviluppatori di studiare l'influenza dei guasti sull'utilizzo di un'applicazione \cite{mansouri2020cloud}. 
\subsubsection*{DartCSim}
DartCSim \cite{li2012dartcsim} mediante una semplice interfaccia grafica consente di impostare diversi parametri per la simulazione come le caratteristiche del centro di calcolo e la topologia della rete; tali parametri possono essere importati ed esportati a qualsiasi livello della simulazione e possono essere impostati sia per una singola CPU che per l'intero centro di calcolo. Tuttavia tale strumento non fornisce un modello energetico completo, impedendo, dunque, agli sviluppatori di implementare strategie volte al miglioramento dell'efficienza del centro di calcolo \cite{mansouri2020cloud}. 
\subsubsection*{DartCSim+}
DartCSim+ \cite{li2013dartcsim+} nasce con l'obiettivo di migliorare CloudSim introducendo un modello energetico e un modello di rete. L'implementazione di tali aspetti consente agli sviluppatori di progettare metodologie di scheduling \emph{power-aware}. Tale simulatore, tuttavia, non prevede un modello dei costi e non copre le funzionalità di sicurezza, impedendo agli sviluppatori di analizzare gli aspetti di sicurezza del centro di calcolo \cite{mansouri2020cloud}. 
\subsubsection*{ElasticSim}
ElasticSim \cite{cai2017elasticsim} ha come funzionalità principale lo \emph{scaling} automatico delle risorse a runtime in base al carico di lavoro: in questo modo gli sviluppatori possono progettare algoritmi di scheduling efficienti con un \emph{focus} sul \emph{workflow}. Tale simulatore, tuttavia, fornisce un modello limitato del consumo energetico e non è in grado di simulare esperimenti correlati alla sicurezza \cite{mansouri2020cloud}. 
\subsubsection*{FederatedCloudSim}
FederatedCloudSim \cite{kohne2014federatedcloudsim} ha come obiettivo principale quello di dare agli sviluppatori la possibilità di testare diverse tipologie di federazioni cloud. Tale simulatore estende le funzionalità di CloudSim aggiungendo la gestione del Service Level Agreement, della generazione del carico, del logging degli eventi, dello scheduling e del brokering. D'altro canto, non vi è un report dettagliato sul consumo energetico di ogni centro di calcolo \cite{mansouri2020cloud}.  
\subsubsection*{FTCloudSim}
FTCloudSim \cite{zhou2013ftcloudsim} si concentra sulla simulazione dei meccanismi di affidabilità di un servizio cloud mettendo a disposizione servizi di generazione di guasti basati su determinate distribuzioni di probabilità. Uno dei punti deboli di tale simulatore risiede nel fatto che considera un modello di consumo energetico molto semplice, impedendo, dunque, agli sviluppatori di integrare meccanismi di efficienza energetica. \cite{mansouri2020cloud}. 
\subsubsection*{WorkflowSim}
WorkflowSim \cite{chen2012workflowsim} consente di studiare l'impatto delle performance del centro di calcolo mediante un confronto di diverse metodologie di clustering dei job: ciò è possibile grazie all'implementazione di diversi metodi di scheduling dei flussi di lavoro. WorkflowSim, tuttavia, risulta inadatto nell'ambito di simulazioni di applicazioni \emph{data intensive} in quanto non considera i delay dovuti alle operazioni di \emph{Input-Output}. Inoltre il modello di guasti supportato risulta essere limitato, per cui le simulazioni potrebbero peccare in termini di realismo \cite{mansouri2020cloud}. 
\subsubsection*{CloudReports}
CloudReports \cite{teixeira2014cloudreports} mette a disposizione degli sviluppatori una \emph{GUI} mediante la quale è possibile gestire diversi aspetti del centro di calcolo e visualizzare report dettagliati riguardanti l'utilizzo delle risorse, l'allocazione delle macchine virtuali ed il consumo energetico del centro di calcolo. Uno degli aspetti non contemplati dal simulatore riguarda la sicurezza, in quanto non viene definito un layer di sicurezza che consenta agli sviluppatori di indagarne anche le caratteristiche più basilari \cite{mansouri2020cloud}.
\subsubsection*{CEPSim}
CEPSim \cite{higashino2015cepsim} modella diversi ambienti di tipo CEP (Complex Event Processing) \cite{luckham1998complex} all'interno dei quali l'utente può definire query sfruttando diversi linguaggi proprietari e modellando il flusso di esecuzione mediante un grafo diretto aciclico. Il simulatore implementa diversi algoritmi di scheduling del carico dando la possibilità agli sviluppatori di valutare le query definite sotto condizioni di carico differenti. CEPSim, tuttavia, non tiene conto dei consumi della rete dunque il risultato dal punto di vista del consumo energetico non risulta essere esaustivo \cite{mansouri2020cloud}. 
\subsubsection*{DynamicCloudSim}
DynamicCloudSim \cite{bux2013dynamiccloudsim} ha come \emph{focus} principale l'instabilità dei parametri del centro di calcolo che variano a runtime. In particolare definisce modelli di fallimento nell'esecuzione dei task dando la possibilità allo sviluppatore di determinare il tasso di failure durante l'esecuzione di esperimenti nell'ambiente simulato. Gli sviluppatori non hanno, tuttavia, la possibilità di calcolare il consumo energetico degli esperimenti effettuati in quanto il modello energetico fornito risulta essere fortemente limitato \cite{mansouri2020cloud}.
\subsubsection*{CloudExp}
CloudExp \cite{jararweh2014cloudexp} mette a disposizione degli sviluppatori una semplice \emph{GUI} mediante la quale è possibile configurare i parametri dell'ambiente e monitorarne il comportamento in maniera agevole. In particolare, CloudExp consente di definire un Service Level Agreement basato su parametri come il numero di utenti, la disponibilità ed il costo dei servizi, le prestazioni della rete e le misure di sicurezza. Va, inoltre, a definire un framework specializzato per il cloud computing negli scenari riguardanti i dispositivi mobili. Il modello energetico considerato dal simulatore risulta, tuttavia, semplicistico e non si presta ad un utilizzo volto all'analisi di strategie \emph{energy-aware} \cite{mansouri2020cloud} \cite{khalil2017cloud}. 
\subsubsection*{CM Cloud}
CM Cloud \cite{alves2016cm} supporta diversi modelli di costo ed in particolare è in grado di stimare il costo totale della simulazione in termini energetici ed economici effettuando una comparazione tra differenti provider come Google, Microsoft e Amazon. Il simulatore, tuttavia, non supporta un modello di comunicazione completo, non dando, dunque, la possibilità di definire pattern di traffico e di investigare l'impatto complessivo del traffico inviato e ricevuto dagli host della rete. Un ulteriore aspetto critico riguarda l'assenza di un modello di fallimenti dei task \cite{mansouri2020cloud}.  
\subsubsection*{MR-CloudSim}
MR-CloudSim \cite{jung2012mr} si basa sul modello computazionale \emph{MapReduce} \cite{dean2008mapreduce} per la computazione di big data. Tale simulatore, tuttavia, presenta un modello di computazione limitato e non considera il tempo ed il costo relativi al processing dei file, non dando la possibilità agli sviluppatori di determinare il costo dell'utilizzo dei servizi \cite{mansouri2020cloud}. 
\subsubsection*{UCloud}
UCloud \cite{sqalli2012ucloud} nasce come ambiente cloud per le università dando agli sviluppatori la possibilità di testare le proprie policy sia in ambienti pubblici che in quelli privati. Manca, tuttavia, un supporto alle politiche di sicurezza e ad un modello dei costi \cite{mansouri2020cloud}.
\subsubsection*{CloudSimSDN}
CloudSimSDN \cite{son2015cloudsimsdn} è un ambiente di simulazione scalabile usato per analizzare diverse metriche della rete come le performance e le capacità di allocazione degli host \cite{khalil2017cloud}. 
\subsection{Altri simulatori}
\subsubsection*{MDCSim}
MDCSim \cite{lim2009mdcsim} è una piattaforma di simulazione per l'analisi di centri di calcolo con architettura multilayer dando la possibilità agli sviluppatori di studiare le prestazioni delle applicazioni sotto differenti condizioni di carico. Mediante MDCSim è possibile monitorare il consumo del centro di calcolo e confrontare diverse politiche energetiche. Tuttavia il modello di rete risulta essere incompleto con conseguenti limitazioni dal punto di vista della gestione della topologia \cite{mansouri2020cloud}. 
\subsubsection*{GDCSim}
GDCSim \cite{gupta2011gdcsim} offre un ambiente di simulazione all'interno del quale risulta possibile analizzare il consumo energetico del centro di calcolo in maniera semplice ed accurata. Questo tool considera, inoltre, l'impatto termico del centro di calcolo dando agli sviluppatori la possibilità di progettare politiche di raffreddamento e di gestione dell'energia. Non vengono, tuttavia, considerati aspetti relativi alla sicurezza del centro di calcolo, né risulta possibile effettuare esecuzioni parallele degli esperimenti definiti \cite{mansouri2020cloud}. 
\subsubsection*{CloudNetSim}
CloudNetSim \cite{cucinotta2013cloudnetsim} implementa una comunicazione di tipo \emph{end-to-end} tra client e provider di un ambiente cloud dando agli sviluppatori la possibilità di studiare diversi aspetti come la gestione delle risorse per le applicazioni \emph{real-time}. La principale limitazione di CloudNetSim risiede nel fatto che il modello energetico implementato sia rudimentale e non dia agli sviluppatori la possibilità di rilevare il calore prodotto dal centro di calcolo e di studiare algoritmi di risparmio energetico \cite{mansouri2020cloud}. 
\subsubsection*{CloudNetSim++}
CloudNetSim++ \cite{malik2014cloudnetsim++} è il primo simulatore ad utilizzare le proprietà fisiche della rete per modellare il centro di calcolo. Dal momento che presenta un modello di consumo energetico accurato, dà agli sviluppatori la possibilità di studiare algoritmi \emph{energy-aware} e mette a loro disposizione un insieme di parametri di valutazione delle prestazioni della rete. Tale simulatore risulta, tuttavia, sprovvisto di un layer di sicurezza, risultando inadatto alla simulazione di task critici \cite{mansouri2020cloud}. 
\subsubsection*{GreenCloud}
GreenCloud \cite{kliazovich2012greencloud} è un simulatore \emph{pachet-level} che implementa completamente il protocollo \emph{TCP/IP}. Tale simulatore risulta essere fortemente orientato al monitoraggio del consumo energetico del centro di calcolo e dei relativi componenti come server, switch e collegamenti. GreenCloud presenta problemi relativi alla scalabilità a causa dei tempi alti di simulazione e dei grandi requisiti di memoria \cite{mansouri2020cloud}. 
\subsubsection*{iCanCloud}
iCanCloud \cite{nunez2012icancloud} presenta un'apposita \emph{GUI} mediante la quale è possibile configurare il centro di calcolo ed ottenere report grafici. iCanCloud consente di implementare diverse strategie di brokering dando la possibilità di definire diversi broker tra utenti e centro di calcolo. Gli aspetti non contemplati da tale simulatore riguardano il modello energetico e la sicurezza \cite{mansouri2020cloud}. 
\subsubsection*{secCloudSim}
secCloudSim \cite{rehman2014seccloudsim} è un'estensione di iCanCloud che implementa dei semplici meccanismi di sicurezza di cui il suo predecessore è sprovvisto. Tra le diverse funzionalità di sicurezza risulta utile annoverare la presenza di un protocollo di autenticazione e delle \emph{Access Control List} (ACL) mediante le quali è possibile associare specifici privilegi a ciascun utente autenticato. Più in generale secCloudSim fornisce un framework mediante il quale i ricercatori possono sviluppare le caratteristiche di sicurezza come cifratura, decifratura, incapsulamente, autenticazione e privacy. Tuttavia i meccanismi di sicurezza forniti da secCloudSim non sono molto avanzati, per cui i ricercatori non hanno la possibilità di studiare le vulnerabilità dell'infrastruttura \cite{mansouri2020cloud}. 
\subsubsection*{GroudSim}
GroudSim \cite{ostermann2011groudsim} è un simulatore \emph{Java-based} principalmente utilizzato nel contesto di applicazioni scientifiche. Gli sviluppatori hanno la possibilità di importare esperimenti di ASKALON \cite{fahringer2005askalon} all'interno di questo simulatore effettuando simulazioni di applicazioni reali. Questo simulatore pecca in termini di realismo in quanto non permette di configurare una rete realistica in termini di topologia, né risulta essere in grado di scalare. \cite{mansouri2020cloud}.
\subsubsection*{CloudSched}
CloudSched \cite{tian2013toolkit} implementa vari algoritmi di efficienza energetica e diverse strategie di scheduling delle risorse delle macchine fisiche e virtuali al fine di evitare \emph{bottleneck}, dando la possiblità agli sviluppatori di definire algoritmi di scheduling delle risorse \emph{ad-hoc}. CloudSched non tiene conto dei fallimenti nell'esecuzione dei task per cui non risulta possibile prevedere strategie di \emph{fault-tolerance} \cite{mansouri2020cloud}.
\subsubsection*{SimIC}
SimIC \cite{sotiriadis2013simic} ha come \emph{focus} principale l'eterogeneità degli ambienti all'interno dei quali vengono eseguiti gli esperimenti. Gli sviluppatori possono, infatti, definire algoritmi di scheduling \emph{inter-cloud} basandosi su diversi parmetri distribuiti. Le principali limitazioni di tale simulatore risiedono nel fatto che non dia la possibilità di indagare sul consumo energetico né sui controlli relativi al traffico e alle congestioni \cite{mansouri2020cloud}. 
\subsubsection*{SPECI}
SPECI \cite{sriram2009speci} modella gli aspetti relativi alla scalabilità e alle performance dei centri di calcolo dando agli sviluppatori la possiblità di monitorare il comportamento del sistema facendone variare l'architettura. Il simulatore consente, inoltre, di indagare sulle inconsistenze che possono sorgere nel momento in cui si verificano dei guasti. Non vengono, tuttavia, modellati i cambiamenti delle prestazioni delle macchine virtuali durante l'esecuzione nonostante tale fattore abbia una rilevanza particolare negli scenari reali \cite{mansouri2020cloud}.  
\subsubsection*{SCORE}
SCORE \cite{fernandez2018score} si presta alla definizione di algoritmi di scheduling \emph{energy-aware}, ad esempio mediante meccanismi di \emph{shutting-down} e \emph{powering-on}. Risulta, tuttavia, sprovvisto di un modulo di sicurezza che consenta agli sviluppatori di indagarne gli aspetti fondamentali del centro di calcolo \cite{mansouri2020cloud}. 
\subsubsection*{GAME-SCORE}
GAME-SCORE \cite{fernandez2019game} nasce come estensione di SCORE ed utilizza lo Stackelberg-Game \cite{fernandez2018stackelberg} come modello basato sulla teoria dei giochi mediante il quale è possibile ottenere un buon bilanciamento tra consumo energetico e \emph{throughput}. Non vengono, tuttavia, previsti meccanismi di \emph{fault tolerance} \cite{mansouri2020cloud}. 
\subsubsection*{DISSECT-CF}
DISSECT-CF \cite{kecskemeti2015dissect} implementa uno schema di condivisione delle risorse del centro di calcolo e un modello energetico dando la possibilità agli sviluppatori di indagare diversi aspetti. Risulta, tuttavia, sprovvisto di un modulo di sicurezza e non dà la possibilità di definire architetture di rete realistiche in quanto mette a disposizione solo un numero limitato di architetture di rete \cite{mansouri2020cloud}.
\subsubsection{ICARO}
ICARO \cite{badii2016icaro} ha come obiettivo principale quello di analizzare i cambiamenti nel carico di un centro di calcolo quando la struttura del carico stesso varia dinamicamente a runtime \cite{khalil2017cloud}. 
\subsubsection{SmartSim}
SmartSim \cite{shiraz2012extendable} simula il comportamento dei dispositivi mobili e delle applicazioni che fanno un uso intensivo delle risorse. \cite{khalil2017cloud}. Grazie a SmartSim è possibile modellare sia i componenti del sistema che il loro comportamento in termini di allocazione e gestione di risorse. \cite{suryateja2016comparative}.
\subsubsection{PICS}
PICS \cite{kim2015pics} è un simulatore progettato per valutare il costo e le prestazioni degli IaaS pubblici tenendo conto di fattori relativi alla gestione delle risorse e allo \emph{scheduling} dei \emph{job}. Tuttavia questo simulatore è sprovvisto di un modello relativo ai costi di comunicazione. \cite{suryateja2016comparative}
\subsection{Scelta del tool di simulazione}
Alla luce dei confronti effettuati i diversi tool analizzati si adattano a vari scenari. Ognuno di essi presenta, infatti, punti di forza e punti di debolezza e per le esigenze richieste dallo studio affrontato dal presente lavoro di tesi risulta opportuno privilegiare aspetti relativi al consumo energetico del centro di calcolo, all'accuratezza delle simulazioni e alla sicurezza del centro di calcolo. Dai confronti effettuati si evince che il simulatore che contempla in maniera accurata tali aspetti è GreenCloud, pertanto lo studio proseguirà utilizzando GreenCloud come tool di riferimento per le simulazioni da svolgere. 

}